BEVAT PER PORTIE
510 kcal 29 g eiwit 31 g vet 26 g koolhydraten
INGREDIËNTEN
75 g spekreepjes
2 eetlepels olijfolie
400 g doorregen runderlappen, in kleine stukjes
1 grote ui, in stukjes
1 teentje knoflook, in stukjes
2 rode paprika's, in stukjes
1 eetlepel pittig paprikapoeder
1 blikje tomatenpuree
200 ml rode wijn
1 liter vleesbouillon
300 g aardappelen, in blokjes
200 g sperziebonen, gehalveerd
1 theelepel karwijzaad
1 bekertje zure room
BEREIDEN
Bak in een soeppan de spekreepjes zachtjes uit. Voeg de olie toe en bak het vlees ca. 2 minuten aan. Bak de ui, knoflook, paprika, paprikapoeder en tomatenpuree ca. 2 minuten mee.

Voeg de wijn en bouillon toe. Breng het geheel aan de kook en laat de soep ca. 2 uur heel zachtjes pruttelen tot het vlees zacht is.

Voeg de aardappel, de sperziebonen en het karwijzaad aan de soep toe. Kook ze in nog ca. 20 minuten zachtjes gaar.

Schep de soep in soepkommen en schep er een flinke lepel zure room in. Lekker met een snee donker volkorenbrood.
Ha már gulyás, akkor magyar szó is legyen benne.